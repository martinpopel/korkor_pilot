Marcalváros (Korábbi nevén Kun Béla lakótelep) Győr városrésze.
Győr lélekszám-emelkedésének egyik nagy szocialista eredménye, a több tízezres lakótelepek létrejötte a történelmi városmag körül.
A győri lakótelepek kiépülése a hatvanas évek végén kezdődött meg.
Ez egybeesett a nagymértékű lakásigények kielégítésével.
A Kun Béla lakótelep kiépítése két ütemben történt meg, amelyet a GYSEV pályaudvar és a Gerence út választ el egymástól.
(Marcalváros I. 11 500 lakos, 1974 és 1980 között készült el, Marcalváros II. 6900 lakos, pedig 1985-re épült meg.)
Neve a rendszerváltozás után lett Marcalváros.
A város teljes lakosságának 14%-a él itt.
Viszonylag rövid idő alatt kellett nagyszámú lakást építeni.
Ez azzal járt, hogy a lakótelepek sivárak lettek.
A város másik két lakótelepével, Ady-várossal és Nádorvárossal ellentétben a homlokzatok szürkeségét oldandó a Győri Házgyár ide már nagyobb mennyiségben gyártott színes panellapokat.
A telepen a fásítás, parkosítás szintén oldotta az egyhangúságot, de nem tudta azt megszüntetni.
A rendszerváltás után Kolozsváry Ernő polgármester, aki nagy műgyűjtő volt, köztéri szobrok kihelyezésével akarta megoldani a problémát.
Ez azonban több ok miatt elmaradt.
A fiatalabb lakosság azonban megoldotta graffitik formájában.
A városvezetés a Lajta utca Gerence úti torkolatánál a pályaudvar kihúzója alatt korábban összefirkált aluljáróban már szervezett formában adott lehetőséget a városképet javító falfestmények elhelyezéséhez.
Sajnos Budapesthez és a többi településhez hasonlóan itt is megjelentek a „vandálok”.
