Három hónap telt el az újságíró házaspár, Sagar Sarwar és felesége, Meherun Runi meggyilkolása óta.
A rendőrségnek a mai napig nem sikerült olyan nyomokat és bizonyítékokat találnia, melyek segítségükre lehetnének az ügy megoldásában.
A brutálisan meggyilkolt házaspárra 2012. február 12-én a korai órákban találtak rá a Dhaka Nyugat Rajabazar városrészében lévő lakásukban.
A Bangladesi Legfelsőbb Bíróság elégedetlenségét fejezte ki a rendőrség detektívosztálya által irányított nyomozás előrehaladása (vagyis inkább annak hiánya) miatt.
Az ügyet azóta átvette a bűnellenes és terrorizmusellenes egység, a Gyorsreagálású Zászlóalj.
A holttesteket már exhumálták is, hogy megismételjék a boncolást.
Ugyanakkor továbbra sem történt jelentős előrelépés a nyomozásban.
Kezdetben a rendőrség úgy próbálta megakadályozni a bloggerek tiltakozóakcióját, hogy autóikat a tüntetés helyszínére parkolták le és nem adtak engedélyt az elektromos hálózat használatára a rendezvény során.
Később a bloggerek mikrofonok nélkül, énekelve tartották meg a demonstrációt.
