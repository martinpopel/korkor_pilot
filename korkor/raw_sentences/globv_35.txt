Kína elhatározta, hogy felemeli a szegénységi küszöb szintjét, melyet a jövőben 2300 jüan egy főre eső jövedelemnél fog meghúzni.
Az intézkedésnek köszönhetően a szegénységi küszöb alatt élő lakosság 26,88 millióról 130 millióra növekszik.
Ven Csia-pao miniszterelnök azt hangsúlyozta, a szabályozás célja, hogy a szegények segélyezésekor így több emberrel tervezzenek.
De vajon a kínai szegénység valódi viszonyait tükrözi-e ez az új szegénységi küszöb?
A Világbank 2008 óta extrém szegénységben lévőnek tekinti azokat, akik napi kevesebb mint 1,25 dollárból élnek, mérsékelt szegénységben lévőknek pedig, akik napi kevesebb mint 2 dollárból.
Mivel Kína a Big Four országokhoz tartozik a fejlődő világban, az új szegénységi küszöb messze elmarad a nemzetközi sztenderdek mögött.
A Yahoo China egy speciális összeállítást készített, hogy felhívja a figyelmet az ügyre.
Ebből világosan kiderül, hogy a kínai kormány által jelenleg meghatározott szegénységi küszöb a napi fejenkénti kalóriabevitelen alapul.
Továbbá az is, hogy a küszöböt a kormány segélyezési politikája, nem pedig az emberek valós életkörülményei alapján határozták meg:
