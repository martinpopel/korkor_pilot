A szervezett bűnözést és korrupciót vizsgáló szervezet, az OCCRP, a macedón Nova TV, és a cseh oknyomozó újságírás központja oknyomozó riportot jelentetett meg Szaso Mijalkov, a macedón titkosszolgálat vezetőjének felhalmozott vagyonáról, aki mellesleg a jelenlegi macedón miniszterelnök unokatestvére.
A cikk többek között a következőket említi.
Mijalkov Macedóniát irányító legbefolyásosabb emberek szűk köréhez tartozik, melyek közt megtaláljuk unokatestvérét és vőfélyét is.
Eközben vezetése alatt rendszeres kritika érte a titkosszolgálatot vizsgálati módszerei kapcsán, melyek nem feleltek meg az EU-s normáknak, illetve a szolgálat illetéktelen beavatkozásai miatt.
A kormányzati karrier kiaknázására szakosodott tisztviselő számos üzletet, ingatlant birtokol Macedóniában és Csehországban, ahol édesapja, Jordan Mijalkov egy nemzetközi kereskedelmi cég vezetője volt a szocialista Jugoszlávia idejében.
A Mijalkov-Gruevszki–dinasztia sokáig birtokolta a hatalmat Macedónia leválását követően.
Jordan Mijalkov lett az első belügyminiszter az ország függetlenedése után, amíg el nem hunyt egy autóbalesetben.
Unokaöccse, Nikola Gruevszki pénzügyminiszteri posztot vállalt 1999 és 2002 között, majd miniszterelnöki pozíciót 2006-tól 2014-ig.
A fia, Szaso Mijalkov szürke eminenciásként állt a trón mögött, annak idején Jugoszláviában együtt szolgált testvérével Joszip Broz Tito testőrségében mint katonai rendész.
Szaso magas pozíciókat töltött be a Védelmi-, és Belügyminisztériumban is 1998 óta.
Ő volt a Global Voices-on nemrég megjelent cikk főszereplője, mely azt írta le, hogyan alkalmazott rágalmazási pereket büntetésként, hogy elhallgattassa a független média hangját.
