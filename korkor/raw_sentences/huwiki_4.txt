Türtaiosz, ógörög elégiaköltő, a Kr.
e. 7. században, a második messenai háború idején (Kr.
e. 685–668) élt Spártában.
Archembrotosz fia; a harcias elégia képviselője.
Életéről egyetlen mesés adaton kívül szinte semmit nem tudunk.
E hagyomány szerint a második messenai háború idején a delphoi-i jósda tanácsára a spártaiak az athéniaktól kértek segítséget.
Az athéniak Türtaioszt, a sánta írástudót küldték oda, akinek lelkesítő dalai győzelemre vitték a spártaiakat.
A történet az athéniak koholmánya, mellyel csak a spártaiak iránti megvetésüket akarták kifejezni.
Ránk maradt három teljes elégiája, melyekkel a csatában bátorságra buzdítja a spártaiakat és a gyávaság szégyenét rajzolja eléjük.
E verseket Lükurgosz athéni szónok Leocretesz ellen intézett beszédében idézi.
Ennek köszönhetjük fennmaradásukat.
Harci elégiái hosszú ideig tartó hatást tettek a spártaiakra, akik táboraikban asztali ima után fuvolaszó mellett énekelték őket.
Az ókori görög költészetnek ebben a korai időszakában az elégia még csak versforma, a disztichont jelöli; ezekből a versekből az ún.
elégikus hang teljesen hiányzik.
Türtaiosz elégiáinak első magyar fordítója Ungvárnémeti Tóth László.
