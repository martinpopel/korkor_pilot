Könnygázt és villanógránátot vetettek be Kuvaitban egy, a választási törvény módosításai ellen tiltakozó tüntetés feloszlatására.
A Karamát Watan (A haza méltósága) nevet viselő, október 21-én rendezett felvonulásra a Twitteren tették közzé a felhívást, mely végül körülbelül 150 ezer résztvevőt vonzott a hárommilliós lakosságból.
Sajtóorgánumok a létszámból kiindulva a rendezvényt az öböl menti kicsiny emírség története legnagyobb tüntetésének vélik.
A tiltakozást Szabáh al-Ahmed asz-Szabáh kuvaiti emír rendelete váltotta ki, amely úgy változtatja meg a választási törvényt, hogy egy állampolgár immár csak egy jelöltre szavazhat a korábbi parlamenti választásokon szokásos négy jelölt helyett.
A tiltakozás nemcsak magának a változtatásnak szól, hanem sokkal inkább annak, hogy a törvény módosítására anélkül került sor, hogy megkérdezték volna a parlamentet vagy az embereket.
Tavaly júniusban az emír befagyasztotta a parlament ülésszakát, majd az alkotmánybíróság feloszlatta a törvényhozást hibás eljárásokra való hivatkozással.
Az ellenzék azóta tiltakozik, de eddig még nem volt képes ilyen nagy tömeg mozgósítására.
Még a szabadelvű Taháluf és a pánarab Manbár is részt vett a vasárnapi demonstráción, annak ellenére, hogy nézeteltéréseik vannak az iszlamista-konzervatív ellenzéki csoportosulásokkal.
Rendhagyó módon, a tüntetést a Twitteren szervezték.
Azzal a céllal hozták létre a profilt, hogy tüntetésre buzdító felhívásokat tegyenek közzé.
Azt javasolták a felhasználóknak, hogy változtassák narancssárgára a profilképüket, és megszervezte a tüntetés találkozóit az alábbi térkép segítségével.
Mindazokat, akiket a Haza Méltósága felvonuláson vettek őrizetbe, szabadon engedték.
