A lakóautó különleges rendeltetésnek megfelelő felépítményű gépjármű, amelynek belső tere lakhatásra van kialakítva és berendezve.
Elsősorban szabadidős tevékenység céljára építik.
A lakókocsikkal ellentétben önjáró gépjármű, ezért alkalmazása a nagyobb körutazásokhoz ideális.
Gyakran mobil irodaként is használatos.
Ebben az esetben más elrendezéseket szokásos alkalmazni (pl.
nagyobb tárgyalóteret alakítanak ki, és komolyabb elektronikai és informatikai berendezések kerülnek beépítésre.
Egy minimális lakóautóban található egy beépített mini konyha és egy étkezőrész, ami ággyá alakítható.
A felső kategóriás lakóbuszokban pedig minden extra beépítésre kerül, ami a lakásokban is megtalálható.
Ezen kívül lehet még garázs a kisautónak, vagy éppen külön bejáratú hálószoba a szobalánynak.
A használati és a különböző szennyvizek számára külön tartályok kerülnek beépítésre.
A szükséges energiát gázpalackokról, a gépjármű saját üzemanyagtankjából, valamint akkumulátorokból nyerik a készülékek.
A lakóautó gyártók általában alapjárműként valamely teherautó fülke-alváz kivitelét használják.
Erre építik rá a gépészetet, a bútorzatot, majd a külső falként használt szendvicspanel táblákat.
Kivételt képez a furgon kategória, amely dobozos zárt furgonokból kerül átalakításra.
Elsősorban kényelmi okokból a legnagyobb energiafelhasználású készüléket, a fűtőberendezést elkezdték kiváltani Diesel üzemű készülékekkel.
A készülék a jármű üzemanyagtankjából veszi a működéshez szükséges üzemanyagot.
Ezek a készülékek nem csak a fűtést szolgálják, hanem a vízrendszerhez szükséges meleg vizet is előállítják.
2007 óta már teljes felszereltségű gázmentes lakóautókat is lehet építeni.
Már nemcsak a fűtőberendezést, hanem a főzőlapot is ki lehet váltani dízel üzemanyaggal működtethető kerámialappal, ami szintén a jármű üzemanyagtartályából nyeri az energiát.
Ha a hűtő sem abszorpciós, hanem a sokkal hatékonyabb hűtőteljesítményt elérő kompresszoros 12-24 volt-ról üzemeltethető hűtővel szerelik akkor nélkülözhető a gázpalack a lakóautókból.
Az ilyen felszereltségű lakóautókat csak üzemanyaggal és vízzel kell feltölteni a használathoz.
