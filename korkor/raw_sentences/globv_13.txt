Október 26-án, legelső blogposztunk évfordulóján megemlékeztünk arról, hogyan született meg az ötlet, hogy elindítsuk a Global Voices-t.
És tíz évvel ezelőtt december 11. lett a hivatalos születésnapunk.
Ha már találkoztál kiskamasszal, akkor tudod, hogy a 10 éves kor mennyire fontos.
És ha az a tízéves úgy látja jónak, hogy most félreteszi a kedvenc utopisztikus regényét vagy akármijét, ami a tiniket manapság foglalkoztatja, és inkább veled foglalkozik egy kicsit, akkor jössz rá, hogy ez az a korosztály, amelyik a világot és a jövőt kíváncsisággal, némi aggodalommal és egy nagy adag reménnyel telve szemléli.
Ahogy október 26-án írtuk, fantasztikus tíz év volt ez mind számunkra, mind a világ számára.
Amellett, hogy egy életteli, önkéntesközpontú közösséggé és szerkesztőséggé fejlődtünk, amely több mint 30 nyelven készít tartalmat, és vezető szószólója a digitális jogoknak és az online médiafejlődésnek; létrehoztunk egy hétköznapi emberek egyáltalán nem hétköznapi életét bemutató óriási archívumot.
Mindezt a világtörténelemnek egy olyan pillanatában, amikor a gyors változás tűnik a kevés állandó jelenségek egyikének.
December 8-án kezdtük meg az ünneplést a GV Arcok különkiadásával, amelyben alapítóink, Rebecca és Ethan mutatkoztak be, a Global Voices közösségének tagjai pedig évfordulós eseményeket tartottak az elmúlt hetekben a világ különböző tájain.
És lesznek még események az elkövetkező napokban és a hatodik találkozónkon is, amelyet Cebuban, a Fülöp-szigeteken rendezünk meg január 24-én és 25-én.
A születésnapi ajándékoknak is nagyon örülünk, ha szeretnéd támogatni a munkánkat, küldj nekünk adományt, vagy vegyél egyet az NSA-s karácsonyi üdvözlőlapjaink közül, amelyet a Creative Time-nál dolgozó barátaink terveztek.
A bevétel 100%-ban hozzánk kerül.
Boldog születésnapot, Global Voices!
Reméljük, még sok-sok év áll előttünk!
