A Karibi-szigetek korábbi gyarmatként és a Nemzetközösség jelenlegi tagjaiként különös érdeklődést mutatnak a skót függetlenségi népszavazás iránt.
A Nemzetközösséget az Egyesült Királyság és mindazon államok alkotják, melyek egykor a brit birodalom részei voltak.
A függetlenedés ügyét a Skót Nemzeti Párt viszi, amely 2011-ben döntő többséggel megnyerte a skót parlamenti választásokat.
Az igenre szavazók azt tartják, hogy a több évszázados unió nem képes biztosítani a modern mindennapok szükségleteit.
Ezt a Karib-térségben úgy mondanák, hogy az Egyesült Királyság parlamentjének mostohagyermeke Skócia.
Itt úgy vélik, jobb lesz az országnak, ha saját gazdasági erejét a saját céljaira használja fel.
Az Egyesült Királyság a jelenlegi formájában több hasznot is nyújt a Karibi-szigetvilágban található Nemzetközösség országainak.
A tagállamok együttműködnek egymással a demokrácia kérdésében, olyan dolgokat is beleértve, mint például az emberi jogok, nemzetközi béke, átláthatóság, jó kormányzás és fenntartható fejlődés.
Vagyis olyan értékekben, melyeket rögzít a Nemzetközösség Alapszabálya is.
A csoport továbbá támogatólag lép fel a kisebb és gazdaságilag sebezhetőbb tagországok irányába.
A Karibi-szigetek országaira nézve egy összement Egyesült Királyságnak több következménye is lesz.
Az egyik ilyen alapvető dolog a hozzájárulás a Nemzetközösség Titkárságához és annak Technikai Együttműködésének Pénzalapjához.
A 12 karibi országnak, amelyek tagjai a Nemzetközösségnek, szüksége van egy, az Európai Közösségben és a Gazdasági Együttműködési és Fejlesztési Szervezetben is erős Egyesült Királyságra, hogy az képes legyen a Karibi-térség érdekeinek támogatására.
Számos gazdasági kapcsolat létezik, beleértve a turizmust, a befektetéseket és a fejlesztési támogatást, melyek egy gyengébb Egyesült Királyság esetén biztosan meg lesznek nyirbálva.
