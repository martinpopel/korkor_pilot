A vizitdíj a háziorvosi ellátásért, fogászati ellátásért és járóbeteg szakellátásért fizetendő biztosításon felül, az orvosi ellátás igénybevételekor az ellátott által fizetendő alkalmanként egységesen fizetendő hozzájárulás.
A %-os hozzájárulás módja lehet visszatérítéses, vagyis amikor a beteg a kezelés teljes költségét megfizeti az orvosnak, számla ellenében, majd a kezelés egy részét a biztosító a számla alapján megtéríti.
Az európai országoknak egy részében teljes biztosítás van, egy másik részében részleges.
Teljeskörű biztosítás van, és a betegnek hozzájárulást nem kell fizetni az orvosi ellátáshoz az alábbi európai uniós tagállamokban:, Egyesült Királyság, Hollandia, Spanyolország, Litvánia, Málta, Lengyelország és a népszavazási kötelezés érvénybelépte után Magyarország.
Magyarországon a teljes körű egészségbiztosítás gyakorlata alakult ki, vagyis nem kellett sem %-os hozzájárulást, sem vizitdíjat fizetni a biztosítási körben az orvosi ellátásért.
A második Gyurcsány-kormány 2007. február 15-én vezette be a vizitdíjat, a beteg-orvos találkozások csökkentésére és a társadalombiztosítás biztosítási körének csökkentésére, a költségek részleges áthárítására.
Összege alkalmanként 300 forint volt.
A vizitdíjat a lakosság többsége elutasította, 2008. március 9-én népszavazás (az ún. „szociális népszavazás”) kötelezte a parlamentet és a kormányt a korábbi, teljes körű biztosítás visszaállítására 2009. január 1-jei határidővel.
A népszavazáson a szavazópolgárok 50,1%-a vett részt, és a szavazók 82,62%-a a vizitdíj eltörlésére, a teljes körű társadalombiztosítás visszaállítására szavazott.
A kormány a népszavazás eredményének ismeretében 2008. március 31-ével megszüntette a vizitdíjat.
A népszavazás következményeként az egészségügyi minisztert is menesztette a kormányfő, 2008. április 30-i hatállyal.
Az egészségügyi miniszter menesztése az MSZP-SZDSZ koalíció felbomlásához vezetett.
A vizitdíjból a felnőtt háziorvosi praxisoknak átlagosan 186 000 Ft bevételük keletkezett 2007 márciusában (ez havi 620 orvosi ellátást jelent átlagosan).
A vizitdíj megszüntetéséig emelt összegű vizitdíjat kellett fizetni minden olyan esetben, ha a betegellátás nem rendelőben történt.
Az alábbi országokban kell általánosságban az orvoslátogatáskor biztosított betegeknek is fizetniük.
