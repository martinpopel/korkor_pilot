A Sárga-tenger egy 2010-ben bemutatott thriller, melynek a forgatókönyvírója és a rendezője Hong-jin Na.
A főbb szerepekben Jung-woo Ha, Yun-seok Kim és Sung-ha Jo látható.
A filmet 2010. december 22-én mutatták be Dél-Koreában, Magyarországon pedig 2012. április 14-én.
A film 157 perces.
Több jelölést is bezsebelt a különböző filmfesztiválokon és egy díjat is nyert.
Igencsak pocsék kerékvágásba fordult Gu-nam élete, a párjáról már egy jó ideje nem is halott és adósságai is vannak.
Próbál valahogy a felszínen maradni de nem igazán sikerül neki, csak tengődik.
Egy nap azonban kap egy ajánlatot, amivel normális mederbe terelhetné az életét.
Az lenne a dolga, hogy megöl egy fickót.
Gu-nam elvállalja a melót, mert le akar számolni az eddigi életével, de mivel még tapasztalatlan a gyilkosság területén, ezért alaposan feltérképezi a helyszínt és mindent pontosan kigondol.
Úgy érzi, készen áll átlépni a jó és a rossz határvonalát, és amikor elérkezik a gyilkosság napja, már csak túl akar lenni rajta.
De kicsúsznak a dolgok a kezei közül és egy vérfürdő kellős közepén találja magát.
Innentől kezdve bujkálnia kell, de ki akarja deríteni, hogy mi is történt igazából.
