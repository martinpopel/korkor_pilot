A Honfoglaló egy magyar fejlesztésű online stratégiai kvízjáték, amely 2002. október 20.-án debütált az interneten.
Külföldön is megjelent: Dobyvatel címen cseh, illetve Triviador címen spanyol, angol, bolgár, orosz, arab, török, portugál, román, német, francia, lengyel, szlovén és szerb nyelven.
Később (2003. február 11-től) már társasjáték formájában is játszható volt, ugyanezen nyelveken.
A játékot a felhasználói is bővíthetik azzal, hogy kérdéseket küldenek be az oldalra, amik először egy szűrőn mennek át, majd később a játékban is láthatóak is lesznek.
A játék folyamán következő fontos információkat Faragó András mondja be.
A játék célja, hogy kérdéseket megválaszolva minél több megyét lehessen elfoglalni Magyarország térképén.
A játék először egy faluban kezdődik, majd a Játékindítás gombra kattintva, aztán pedig a nehézségi fok kiválasztása után indítható el.
A nyertes az, aki a legtöbb pontot szerzi meg a játszma végére.
A kérdésekre tippelni lehet, illetve megadott válaszokat lehet kiválasztani.
Egyszerre 3 játékos játszhat egymás ellen (játszmánként).
A 3 játékos színe: piros, zöld, kék.
A játék bázisfoglalással kezdődik, amikor a gép elhelyezi mindhárom játékos várát egy-egy megyében, ezután a játékosok a többi megye megszerzéséért küzdenek kérdések megválaszolásával.
Miután elfogyott a térképről az összes szabad megye, megkezdődik a foglalás, amikor a játékosok egymás megyéinek elfoglalására törekednek (harcolnak).
A játékban egy megye elfoglalásáért helyes választ kell kiválasztani a négyből; amennyiben mindkét játékos helyesen válaszol, egy tippelős kérdésre közelebbi számot kell megadni, mint az ellenfél, vagy ha ugyanazt a számot adja meg az ellenfél is, akkor a gyorsabban válaszoló játékosé lesz a megye.
Egy vár elfoglalásáért háromszor kell végigcsinálni ezt.
A játékban több játékmód van (pl.
: villámháború, hosszú hadjárat, junior játék, mini bajnokság, játék barátokkal stb.).
A külföldi változatok játékmenete nem tér el nagyban, csak a Magyarország-térkép helyett az adott ország térképén lehet játszani.
Továbbá mobilalkalmazásként is le lehet tölteni iOS-re és Android készülékre.
