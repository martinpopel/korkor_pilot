A Gyertek át!
– a sztárvetélkedő az RTL Klub vetélkedője, melynek műsorvezetője Sebestyén Balázs.
A vetélkedő debütálása 2015. szeptember 12-én, szombaton volt, akkor még Gyertek át szombat este!
címmel.
A műsor az Amerikai Egyesült Államokban, az NBC televízió csatornán futó Hollywood Game Night műsor magyar változata.
Az első két évadban a műsort szombaton, majd a harmadik évadtól kezdve péntekenként tűzte műsorára az RTL Klub.
A műsornak egy rendhagyó adása volt, 2016. május 14-én, melyet Sebestyén Balázs helyett Dombóvári István vezetett, Sebestyén Balázs pedig az egyik csapat játékosa volt.
A műsor 2016-ban és 2017-ben is elnyerte a Televíziós Újságírók Díját a comedy show kategóriában.
A döntőbe a két csapat közül az jut be, amelyik több pontot szerez az adásban addig lejátszott négy játék alapján.
A döntő minden műsorban az Utolsó láncszem című játék.
A döntőben a sztárok és a civil játékos közösen próbál meg minél több pénzt összegyűjteni, melyet a civil játékos visz haza.
A játék lényege az, hogy az ábécé egy adott betűjével kiírnak szavakat a civil játékossal szemben, de a sztárok háta mögött elhelyezett kivetítőn, melyet a civil játékosnak körül kell írnia, a soron következő sztárnak pedig ki kell találnia.
Miután a sztár kitalálta az adott szót, el kell ismételnie sorrendben az összes, addig kitalált szót.
A civil játékos nyereménye attól függ, hogy hány szót sikerült a sztároknak kitalálniuk, illetve visszamondaniuk.
A nyereményfa az alábbiak szerint alakul:
A műsorból 2017. március 24-ig 4 évad ment le, ebből két évadot péntekenként, két évadot pedig szombatonként adott le az RTL Klub.
