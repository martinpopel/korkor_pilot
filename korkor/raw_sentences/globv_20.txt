Mauritánia az arab és afrikai kultúrák találkozásának földje, az észak-afrikai és nyugat-afrikai országok összekötője.
Emiatt a térség különleges adottságokkal és etnikai változatosságát tükröző egyedi kultúrával rendelkezik.
Ez a kultúra jelenik meg Mauritánia gazdag játék-, tánc- és zenei hagyományaiban, melyek ötvözik az arab és afrikai kultúrát.
Az alábbiakban ebből adunk egy kis ízelítőt.
Az anigur elnevezésű játék, más néven tűzőjáték, egyike Mauritánia legismertebb hagyományos játékainak.
A játék egy kardpárbajt imitál, csakhogy itt kard helyett botokkal vívnak.
Nincsenek áldozatok, a párbaj végén nincsenek győztesek vagy vesztesek, ugyanis a játék lényege tisztán a szórakoztatás.
Mialatt a versenyzők küzdenek, az asszonyok dobolással és huhogással bátorítják őket.
A játék során általában két botokkal felfegyverkezett harcos küzd meg egymással, de egy személy akár két vagy három ellenféllel is vívhat, rutinjától és erejétől függően.
Az anigur játékost fontos embernek tartják, körülrajongják és különleges alkalmakra is meghívják, de anyagi haszna nem származik ebből.
Ez a játék része a mauritániai esküvőknek, hivatalos ünnepségeknek, része az ottaniak mentalitásának és fontos helyet foglal el a kedvelt mauritániai játékok között.
A nifara a helyiek szívéhez közel álló hangszer, fiatal mauritániaiak szívesen táncolnak a zenéjére.
A táncosok legjobb képességük szerint igyekeznek a dallamokkal összhangban mozogni és drámai, kifejező módon táncolni.
Ahogy a közönség soraiban nő a lelkesedés, a nézők huhogni és tapsolni kezdenek.
Dimi mauritániai népdalénekesnő volt, aki a Tagant régióban született és az 1970-es években vált híressé.
Hangja átlépte országának határait, elért Afrika többi államába és néhány arab országba is.
Dalai évtizedeken át több millió mauritániai számára jelentettek kikapcsolódást.
Karrierjét az 1970-es évek elején kezdte, 1976-ban pedig Tunéziában egy arab énekversenyen képviselte hazáját.
Dimi Mint Abba 2011. június 4-én hunyt el, a hír villámcsapásként érte a mauritániai embereket.
Halála után az egész ország gyászba borult.
