A Dávid-csillag a zsidó vallású emberek identitásának szimbóluma, mely nevét Dávid zsidó királyról kapta.
Dávid pajzsa néven is közismert hexagram - két egymásba fordított egyforma nagyságú egyenlő oldalú háromszög - , mint jelkép nem kizárólag zsidó, hanem hind eredetet is tulajdonítanak neki.
A két háromszög egyik magyarázata szerint a női és a férfi ősi jelképe egybeolvasztva.
A V alak a termékenységet, méhet szimbolizálja, míg ennek az ellentéte, a fordított V a pengét, a férfiasságot, és a harcot.
Izrael Állam zászlajának tartozéka és általánosan ismert zsidó vallási jelkép.
Az aranyból és ezüstből készült Dávid-csillagot sokan nyakláncként, karkötőként viselik, továbbá lehet találkozni e csillaggal régi pecsétnyomókon, amuletteken, medálokon is.
Első régészeti leletet Szidonból az I. e. 7. századból azonosították.
Itt egy szidoni zsidó, Ben Aszajáhu sírkövén tűnik fel, mint jelkép.
Későbbi előfordulása a 200 körül épült az észak-izraeli Kfar Náhum zsinagógájának frízén látható.
Ezt a vallási szimbólumot a 14. században írt zsidó misztikus szövegekben kezdték a zsidó vallással összekapcsolni.
A csillag 12 lapja Izrael 12 törzsét hivatott jelképezni, hét része a pedig a teremtés hét napját.
A késő középkortól jellemzően Közép Európában a zsidó közösségek megkülönböztető jelévé vált.
A szimbólum közismertté vált azáltal, hogy Herzl Tivadar újságának címlapján szerepelt.
1897-ben a cionisták javaslatára Izrael zászlójának tervébe is belekerült.
A második világháborúban a holokauszt során a Dávid-csillagot formázó sárga csillag kötelező viselését rendelték el a zsidó származásúak részére.
A jelképrendszerét tekintve a két egymásba olvadó háromszög kifejezheti Isten és az ember viszonyát is.
A lefelé mutató isteni háromszög az, ami lehajol és magába foglalja, felemeli a felfelé mutató háromszöget.
A kabbala szerint a csillag hat ága és a hozzájuk tartozó hat kis háromszög megfelel a világ hat irányának előttem, mögöttem, jobbra, balra, fent és lent.
