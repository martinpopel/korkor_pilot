A szkúner (vagy sóner) a 16. században Hollandiában kialakított, legalább két árbóccal rendelkező vitorláshajó-típus.
Mint kereskedelmi hajó a 19. században élte a fénykorát.
A szkúner is, akárcsak a többi holland hajó, gyorsjáratú.
Könnyen romlandó élelmiszert, halat szállított, de a rabszolga-kereskedelemben, csempészetre és hadihajóként is alkalmazták.
Két árbócán csonkavitorlákat hordott, s ezek fölé később még csúcsvitorlák is kerültek.
Az orrárbócra rögzített háromcsúcsú orrvitorlák egyetlen szkúnerról sem hiányozhattak.
A szkúner vitorlázata nagyon egyszerű volt és könnyen kezelhető, úgyhogy ezek a hajók gyorsaságukkal és mozgékonyságukkal is kitűntek, valamint kis számú legénységükkel, ezért igen gazdaságosak voltak.
A 19. század a szkúnerek, a klipperek és a barkok korszaka volt, ill. a vitorlások gazdag kombinációja.
Olyan sokféle változat és alváltozat alakult ki az árbócok és vitorlázatok keverésével, hogy csak a szakemberek tudják őket megkülönböztetni.
A szkúner kereszt- és csonka vitorlázatú változatban terjedt el.
A 19. században a szkúnerek, klipperek, barkok gyártása mellett kombinációk is létrejöttek.
A kereszteződéseknek köszönhetően a csónak és a keresztvitorla előnyei jobban érvényesültek.
A brigg és a szkúner új variációkban kétféle eredményhez vezetett: teljes- és részleges változathoz.
A teljes a brigantinnál jött létre, a részleges pedig a derékvitorlás szkúner és a sudárvitorlás szkúner esetében.
A brigantinon elöl volt a keresztvitorla, esetleg csonka vitorlával, hátulra szkúner-csonka vitorla került.
A sudárvitorlás szkúner mindegyik árbócán egy keresztvitorla - sudárvitorla - foglalt helyet.
A sudárcsúcsvitorlás szkúner csak elöl hordott keresztvitorlát.
A szkúner és a bark vitorlásokból jött létre a három árbócos derékcsúcsvitorlás szkúner, két keresztvitorlájú előárbócával.
Rengeteg fajta szkúner jött azóta létre.
