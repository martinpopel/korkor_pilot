Bahreinen hétfőn végigsöpört az erőszak, miután az ország az úgynevezett arab forradalmi naptár újabb előadásának színpadává lépett elő a tunéziai és az egyiptomi események után.
A rendőrség több városban tüntetéseket oszlatott fel, de mind a videók, mind a fényképek készítői kicselezték az internetes cenzúrát, és megosztottak felvételeket.
A nap során legkevesebb egy haláleset történt.
A február 14-re tervezett tüntetésről szóló hírek a hónap elején jelentek meg először.
Pár napja Bahrein uralkodója, Hamad király bejelentette, hogy a kormány minden családnak ezer bahreini dinárt ajándékoz, hogy emlékezetessé tegye az ország alkotmányos kormányzáshoz való visszatérésének tizedik évfordulóját.
Bahrein egy olajban gazdag ország 1,2 millió lakossal a Perzsa-öböl nyugati partjainál.
Az ország nem teljesít túl jól az emberi jogok védelmében, és egyenlőtlenül osztja el a gazdasági javakat.
A bajt csak fokozza a többségben lévő síiták és a hatalmat gyakorló kisebbség, a szunnita szekta közti konfliktus.
A hitbuzgóság gyakran megjelenik a Twitteren is, de ugyanakkor vannak, olyanok is, akik online küzdenek a békés együttélésért.
Bár Bahrein kis ország, stratégiai szempontból fontos az Egyesült Államoknak, hiszen közel van Szaúd-Arábiához és Iránhoz.
Itt állomásozik az amerikai haditengerészet ötödik hadosztálya.
Hétfőn napközben a Twitterre a tüntetők folyamatosan írtak üzeneteket és töltöttek fel képeket.
Egyesek arról osztottak meg friss infókat, melyik nagyobb út vagy kereszteződés van lezárva.
Najeel Rajab közzétett néhány képet Facebookon, amelyeken a hétfői összecsapások eredménye látszik.
