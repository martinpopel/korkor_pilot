A kínai Állami Rádió, Film és Televízió Hivatal nemrég korlátozásokat vezetett be a rossz hírű előadók képernyőn való megjelenésének szabályozására, ami többek között az eredményezte, hogy Sola Aoi japán pornósztár nem szerepelhet kínai televíziós műsorokban.
Sola Aoi a legnépszerűbb pornósztár Kínában.
A 2010-es Shanghai Expo idején egy internetes portál szóvivőjeként szerepelt a nagyobb expós rendezvények egy részén.
A Sina Weibón több mint 11 millió rajongója van.
Annak ellenére, hogy Sola az imázsát a kínai viszonyokhoz igazítja művészi online rövidfilmjeivel, nem menekülhet a tiltás elől.
A rajongói természetesen rendkívül frusztráltak.
Hogy kifejezzék támogatásukat Sola iránt, néhányuk úgy döntött, hogy felmutatnak egy szlogent egy focimeccsen Guangzhouban 2012. április 17-én.
A szlogen, mely egyszerre próbál rájátszani a nacionalista érzelmekre a Diaoyu-szigetek iránti területi követelések kapcsán, illetve a pornórajongók nemzetközi szolidaritására, gyorsan nagy figyelmet kapott és elterjedt az interneten.
