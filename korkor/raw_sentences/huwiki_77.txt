A gyanta többféle fa, főleg fenyőfélék által termelt ragacsos váladék, amely a fán ütött sebek védelmét szolgálja (szerepe azonos a kaucsukfa által kiválasztott kaucsukéval).
A különböző gyantákat előszeretettel használják több területen is kedvező zsírtaszító tulajdonságuk miatt.
A gyanta nélkül a szőr túlságosan könnyen csúszik a húrokon, és nem hozza megfelelő rezgésbe azokat.
Ez azért fontos, hogy a vonó ne csússzon meg a húrokon, hanem egyenletes tapadással biztosítsa azok folyamatos rezgetését.
Elkészítésének módja attól függ, hogy milyen vonós hangszerhez készül, és még ezen belül is osztályozzák minőség szerint.
Ezt leginkább a színén láthatjuk: van zöld, sárga és ezek különböző árnyalatai.
Az elektronikában fémérintkezések, vezetékek forrasztásakor használják a felületek oxidmentesítésére.
A forrasztás hőfokán elbomolva egy gyenge sav képződik, mely eltávolítja az oxidréteget, elzárja a levegőtől, majd elbomlik.
Elterjedtek a gyantával kevert forrasztóónok is.
A gyantát a szépségiparban, azon belül is a kozmetikusok elsősorban szőrtelenítésre használják.
A bőrre tapadt maradékot legegyszerűbben olajos kendővel lehet eltávolítani.
Az olaj lehet babaolaj vagy egyszerű napraforgóolaj is.
A gyanta fosszilis állapotban borostyánkőként ismert, gyakran használják ékszerek és dísztárgyak készítésekor.
Híres arról a tulajdonságáról, hogy kitűnő állapotban őrzi meg a még képlékeny állapotában beleragadt kisebb állatokat, elsősorban ízeltlábúakat.
Ilyen állatzárványokból eddig több mint 2600 fajt határoztak meg.
