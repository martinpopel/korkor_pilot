2013. január 29-30-án Kína legbefolyásosabb mikroblog platformjának, a Sina Weibónak a tíz vezető blogja egyikén egy sor történelmi fotó jelent meg a Mao-korszak történelmének két változatát bemutatva.
A fotókat a mikroblogon @Pongyoung adta közre kollázs formájában.
A bejegyzést 13362-en retweetelték és 2237 hozzászólás érkezett hozzá egyetlen nap alatt.
A fényképeket és magyarázatokat eredetileg az ifeng.com történelem szekciója publikálta.
Hogy segítsük olvasóinkat a kínai történelem két változata közötti különbség felismerésében, a kollázsból 10 fotópárt szerkesztettünk rövid magyarázattal.
Az első képről hiányzó személy Lin Biao, a Kínai Kommunista Párt egyik volt vezetője, akit hazaárulás miatt elítéltek, miután Moszkvába menekülési kísérlete kudarcba fulladt 1971-ben.
Menekülés közben halt meg repülőgép-szerencsétlenségben.
A hiányzó személy Peng Dehuai, aki egy fontos kínai kommunista katonai vezető volt.
A Kulturális Forradalom idején fogták perbe, börtönben halt meg 1974-ben.
A kép módosításával kiemelték a korszak két legnagyobb vezetőjét, Maót és Sztálint.
A nem fontos embereket törölték, hogy kiemeljék a vezető személyét.
A hiányzó személy Peng Zhen, valaha szintén a KKP egyik vezetője.
A Kulturális Forradalom idején távolították el, mert Mao nézeteivel ellentétes véleményét hangoztatta az irodalomnak az állammal kapcsolatos szerepéről.
Az esernyők és azok hordozói zavarták a színpadképet, ezért törölték őket.
Ez a fotó eredetileg 1927-ben készült értelmiségiek és írók egy csoportjáról.
Lin Yutang Tajvanra menekült 1949-ben, majd amikor 1977 márciusában a fotót ismét publikálták, Lin Yutang és Sun Xifu törölve lett a képről.
Lei Fenget, a Népi Felszabadító Hadsereg egy katonáját mintapolgárként ábrázolták halálát követően.
Propagandacélokból a hátteret lecserélték örökzöld fenyőfára.
Sok elvtárs, akik 1937-ben a Vörös Hadsereg táborában Mao Ce-tunggal együtt kaptak kiképzést, eltűntek a képről, amikor azt Mao idején publikálták.
Az eredeti fotó csak a Teng Hsziao-ping korszakban, 1986-ban került felszínre.
A hiányzó személy Ren Bishi, a KKP egyik katonai és politikai vezetője.
Az 1940-ben készült fényképen Csou En-laj és Mao Ce-tung látható.
Rent törölték a képről, mert bírálatok érték amiatt, hogy a kínai felszabadító háború idején kórházban feküdt betegen a Szovjetunióban.
