Boromir herceg J. R. R. Tolkien A Gyűrűk Ura című regényének szereplője.
II.
Denethor gondori helytartó és a Dol Amroth-i Finduilas első fiaként született a harmadkor 2978. évében Minas Tirithben.
Testvére Faramir herceg.
Fiatalkorától katonának nevelték, később Gondor haderejének egyik parancsnoka volt, Gondor helytartójának örököse.
Apja őt favorizálta öccse ellenében, ám ez nem szült viszályt a testvérek között, Boromir inkább öccse védelmezője volt.
Közösen védték Gondor keleti határát Szauron seregei ellenében.
Látomásaik hatására apja 3018-ban őt küldte el Völgyzugolyba, hogy hozza el neki az ellenség „titkos fegyverét”, az Egy Gyűrűt.
Miután 3019-ben Boromir a Gyűrű Szövetségének tagja lett, hűen szolgálta a Gyűrűhordozót, mígnem hatalmába kerítette a Gyűrű ereje.
Egy alkalommal rá is támadt Frodóra, hogy erővel elvegye a gyűrűt, ám a hobbit elmenekült előle.
Mikor Amon Hen erdejében egy Uruk-Hai csapat támadt rájuk, Boromir megpróbálta megvédeni Tuk Pippint és Borbak Trufát, ám az orkok legyőzték.
Boromir nem sokkal később Aragorn kezei között halt meg, akinek felsőbbségét sokáig vitatta.
Holttestét csónakba fektették fegyvereivel és Gondor kürtjével, és leúsztatták a folyón.
Később Faramir megtalálta testvére kettéhasadt kürtjét, és (látomásában vagy a valóságban) a holttestét is.
Nevének jelentését Tolkien keverékként írja le.
Ám lehetséges hogy gondori szokás szerint történelmi nevet kapott, hiszen A szilmarilokban leírt első korban is élt egy Boromir.
Az A függelék szerint a Fehér Torony Kapitánya címet viselte, Faramir pedig A Fehér Torony Őreként és Kapitány-Generálisként utal rá.
