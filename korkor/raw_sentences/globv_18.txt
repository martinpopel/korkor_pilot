Szeptember második hétvégéjén Moszkva több mint fél milliárd rubelt költött egy fesztiválra, amely a város 869. szülinapját volt hivatott megünnepelni.
Volt ott minden: hatalmas tűzijáték, nehéz városi járművek felvonulása és ezer más látványelem, amelyet a hivatalnokok bemutattak.
Vlagyimir Putyin elnök, aki a szeptember 10-én, szombaton a Vörös téren tartott főműsoron vett részt, egyszerre volt néző és showelem.
De nem csak Moszkva hosszú történetét ünnepelték, nagyon úgy tűnik, hogy a látványosságot úgy szervezték, hogy az emlékeztesse az oroszokat arra, hogy milyen férfias és forróvérű is az elnökük.
Szombaton egy Kreml-közeli újságíró, Dmitrij Smirnov tweetelt Putyinról egy rövid videót, amint az elnök átsétál a Vörös téren egy nagy csoport, fehér esküvői ruhába öltözött nő között.
Putyin hangosan gratulál a csoportnak, majd megáll náluk, hogy pózoljon a szelfikhez.
Mint azonban utóbb kiderült, nincsenek is vőlegények.
Az internetezők később beazonosították az egyik nőt az Instagramon, és hamar kiderült, hogy az elnököt körülvevő menyasszonyok csak jelmezt viselnek.
Evgenyija Konovalova, aki megszerezte az egyik helyet Putyin mellett, több menyasszonyi ruhás fényképet is feltöltött a hétvége folyamán a Vörös térről.
Egy elnökös szelfit is megosztott.
Egy másik fénykép alatt fedte fel, hogy dolgozni ment az ünnepi forgatagba a jelmezben.
Kevésbé hízelgő, hogy Konovalova méretes dekoltázsát látva sokan arra a következtetésre jutottak, hogy a nő valójában nem modell, hanem prostituált.
Leonyid Volkov, a megtépázott demokratikus ellenzék egyik vezető figurája, Vlagyimir Putyin hangos kritikusa is erre jutott.
Mindenki olyan meglepett, hogy Putyin prostituáltakkal fotózkodik, mintha a róla készült képek 99%-án nem ugyanez lenne.
