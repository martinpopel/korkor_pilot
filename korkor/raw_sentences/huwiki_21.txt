A sikoly Edvard Munch norvég expresszionista festő leghíresebb festménye.
Az alkotás egy festménysorozat részeként készült, melyet Munch 1893 és 1910 közt festett.
A Természet sikolya című sorozat mindegyikén egy halálfélelmet kifejező alak látható a narancsszínű égbolt előtt.
A Sikoly hátterében az Oslo-fjordot ábrázolta a művész, melyet Ekeberg felől festett meg, Oslóban.
Edvard Munch négy változatot készített.
Az Oslói Nemzeti Galéria ebből két változatot őriz, ebből az egyik, mely 1893-ban készült, látható a képen.
A Munch Múzeum egy másik festett változatot őriz 1910-ből, valamint egy pasztell verziót is 1893-ból.
A három változat éveken keresztül nem került át máshová.
Az 1895-ből származó pasztellképet 2012. május másodikán a Sotheby aukciós ház bocsátotta aukcióba, ahol Leon Black bankár rekordösszegű, 119 922 500 amerikai dollárt fizetett érte.
A művész szintén 1895-ben készített a képről egy litográfiát.
A litográfia másolataiból számos példány fennmaradt.
A festményt számos nagystílű műkincstolvaj próbálta megszerezni az idők folyamán, több-kevesebb sikerrel.
1994-ben a Nemzeti Galériában őrzött példányok egyikét sikerült eltulajdonítania egy tolvajnak.
Több hónap elteltével került csak elő ezen festmény.
2004-ben a Sikoly és a Madonna című kép két példányát is ellopták, melyek két évvel később kerültek csak elő.
A mű eredeti német címén a Der Schrei der Natur, azaz a természet sikolya címet kapta szerzőjétől.
A norvég skrik szót gyakran sikolyként fordítják, ám jobban hasonlít az angolban használt shriek (sikoly, visítás) szóra.
Esetenként A Kiáltás címen is emlegetik.
A híres festmény a Bolondos dallamok – Újra bevetésen című filmben is látható.
