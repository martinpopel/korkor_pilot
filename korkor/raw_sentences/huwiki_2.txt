Az északi csuszka a madarak osztályának a verébalakúak rendjébe, ezen belül a csuszkafélék családjába tartozó csuszka alfaja.
Az északi csuszka Skandinávia, Kelet-Európa és Oroszország területein fordul elő.
Az északi csuszka testhossza 14 centiméter, testtömege 20-24 gramm.
Eltérően a törzsfajtól, az északi csuszkának a hasán lévő tollazat teljesen fehér.
Csőre olyan, mint a harkályé: rendkívül hegyes, még kemény magvak felnyitására is alkalmas.
A madár három lábujja előre, egy pedig hátrafelé néz.
A költési időn kívül is többnyire párban él.
Tápláléka rovarok és lárváik, hernyók, magvak.
A leghosszabb ismert élettartam több mint 10 év.
Az ivarérettséget egyéves korban éri el.
A költési időszak április-június között van.
Évente egyszer költ.
A fészek egy faodúban található.
A fészekalj 5-8 fehér, vörösesbarnán pettyezett tojásból áll.
A tojásokon 13-15 napig kotlik a tojó, eközben a hím látja el táplálékkal.
A fiókákat mindkét szülő eteti.
A fiatal madarak 23-25 nap után repülnek ki.
