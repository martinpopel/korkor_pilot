A Harcosok szövetsége egy 2004-ben készült dél-koreai háborús film.
A film a Koreai háborúról szól, melyben észak és dél harcolt egymással.
A mozit Je-kyu Kang rendezte, a két főszereplő pedig Dong-gun Jang és Bin Won.
Az ázsiai filmfesztiválokon bezsebelt néhány szakmai elismerést és jelöléseket is kapott.
A filmben összesen ötszázharmincegy haláleset látható.
Jin-tae és Jin-seok testvérek.
A háború kirobbanásakor el kellett hagyniuk az otthonukat, mert békésebb vidékre akartak menni.
Azonban a hadsereg Jin-seok-ot besorozza, ezért a törékeny férfinek el kell mennie a frontra.
Szerencséjére Jin-tae is vele tart szolidaritásból, de így sem fenékig tejfel az élet.
Kemény harcok folynak, fegyverropogás zaja hallatszik mindenfelől, és van olyan is, amikor az élelem sem túl sok.
Jin-tae jobban viseli a történteket, nagyon bátor és mindig az első sorban küzd a győzelemért.
De mindezt csak azért teszi, mert meg akarja védeni Jin-seok-ot, és egy egyezség értelmében ha kap majd egy kitüntetést, akkor a testvére hazamehet a csatából.
A kitüntetés meg is lesz, de összekuszálódnak a dolgok, és Jin-tae átáll az északi oldalra, és onnantól fogva a délieket öli.
A két testvér már egymás ellen harcol.
A film költségvetése 12 800 000 dollár volt, a bevétele pedig 69 827 583 dollár.
A Harcosok szövetségét Dél-Koreában több mint tízmillióan látták a moziban.
Továbbá az IMDb felhasználói is elég jó pontszámot adtak a filmnek.
A szakértők is elismerték az alkotást, a Baek Sang Art Awards-on 2004-ben megkapta a legjobb film díját, a Blue Dragon Awards-on szintén 2004-ben pedig Dong-gun Jang-ot választották a legjobb férfi színésznek.
Ugyancsak ezen a filmfesztiválon a Harcosok szövetsége az alábbi jelöléseket is megkapta: legjobb film, legjobb látványtervezés és legjobb zene.
