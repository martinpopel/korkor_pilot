Koncertekkel küzdenek az ideiglenes kormány ellen Brazíliában.
Néhány héttel ezelőtt egy megrendítő cikkben mutatott rá Brazília ismert zenész-kritikusa a zenei dimenzió hiányára a mostani politikai felfordulásban, a jelenlegi helyzetet összevetette az 1960-as, 1970-es évek belpolitikai válságával, mely során a brazil popzene kulcsszerepet játszott.
A mostani helyzet változhat, brazil zenészek ugyanis klasszikus zenei koncerteket a szerveznek a közösségi média segítségével a Kulturális Minisztérium különböző épületeibe, mivel a minisztériumot napjainkban feloszlatta Brazília ideiglenes elnöke, Michel Temer.
A szervezők szerint megközelítőleg ezer fő jelent meg az eseményen.
Ez volt a második koncert, amit a csoport szervezett, az elsőt május 5-én tartották meg egy köztéren, még Dilma Rouseff megvádolása és a Kulturális Minisztérium megszüntetése előtt.
Ez alkalommal tehát nagyon jelentős volt az esemény.
Annak ellenére, hogy Michel Temer kormánya csak ideiglenesen van hatalmon, durva változtatásokat jelentett be Rousseff kormányában, kezdve a teljes kabinet lecseréléstől a külpolitikai irányváltásig.
Egy sor megszorító intézkedést is bejelentett, többek között kormányzati posztokat törölt el, privatizálta és kiszervezte az állami vállalatokat, változtatott a nyugdíjtörvényeken.
Több utalást is tett arra vonatkozóan, hogy lazábbra fogják venni a dolgozók védelméről szóló törvényt, valamint szűkítik az állami egészségügyi elleátást.
Székfoglaló beszédében Temer azt mondta, hogy elkötelezett az infláció és a költségvetési hiány visszafogásával kapcsolatban, illetve a gazdaságot újra pályára akarja állítani.
Május 12-én a brazil Szenátus úgy döntött, hogy vizsgálatot indítanak az elnök Dilma Rousseff ellen.
A vád ellene a növekvő költségvetési hiány elfedésére irányuló csalás.
Az elnöknek 6 hónapig félre kell állnia, egészen a végső tárgyalásig, ahol a Legfelsőbb Bíróság elnökének vezetésével a Szenátus eldönti, hogy leváltják-e Rouseffet.
Ez a drámai folyamat lassan felőrli a brazil állampolgárokat és a politikusokat is, a társadalom kettészakadt: vannak, akik kampányolnak az elnök lemondatása mellett, míg mások „puha puccsként” értékelik a folyamatot.
A Kulturális Minisztérium megszüntetése feldühítette a brazil művészvilágot, melynek szereplői mostanáig 12 városban 18 állami tulajdonban lévő épületet foglaltak el.
Ezek közül néhányban adnak koncertet híres brazil énekesek és zenészek.
Május 25-én Sao Paolo-i Művészeti Múzeumban tartottak komolyzenei koncertet, amely azért különleges, mert az épület 2013 óta fő helyszíne a kormányellenes tüntetéseknek.
