Szerte a világon örömet szerez a buddhistáknak és a botanikusoknak egy különleges fa Közép-Nepálban, aminek a magjaiból a buddhisták imádkozó gyöngyfüzért készítenek, és amiről megállapították, hogy új faj.

A magok nagyon értékesek, és füzérek készítésére használják őket. A gyöngyfüzéreket a buddhisták Buddha tiszteletére és a lelki béke elérésére használják, és a helyiek bodhichitának nevezik. A kisebb magok többet érnek, mint a nagyobbak, és egy 108 magból álló füzér a legnagyobb értékű magokból akár 80 ezer nepáli rúpiába is kerülhet.

Úgy tudni, a fát, amit a buddhisták bodhichittának ismernek, a helyiek pedig buddhachittának, csak egy kis területen lehet megtalálni Kavreplanchokban. A fa csak Nepálban honos, sehol máshol.

Az is kiderült a kutatásból, hogy a buddhachitta világosan eltér a többi fajtól, amelyet Nepálba ismernek, és nem felel meg azoknak sem, amelyek Indiában, Pakisztánban, Bangladesben és Kínában nőnek.

A gyöngysorokhoz kapcsolódó népszerű hiedelmeket figyelembe véve nagy szükség van a fákra és az azokon termő magokra, aminek következtében az eget veri azoknak a magoknak az ára, amelyeket eddig értéktelennek gondoltak. Ma féltve őrzött árucikkek Indiában, Kínában, Szingapúrban, Japánban és Koreában.

A jelenlegi jelentések szerint a magokat több országba is exportálják. Pár termelő, akinek buddhachitta fái vannak, elkezdett a fák alatt aludni, hogy nehogy ellopják a magokat.

Látva a buddhachitta előnyeit, a termelők egyre több fát kezdtek ültetni a földjeiken. A kutatópár, Bhattarai és Pathak szerint nagy rá az esély, hogy üzleti célú gazdálkodás fog kapcsolódni a fajhoz, ami jövedelmező bevételi forrássá válhat.

Míg az embereket lenyűgözi ez a csodálatos fa, hamarosan meg fog jelenni egy dokumentumfilm A meditáció magvai címmel, ami vallási, kulturális és tudományos szempontokból fogja bemutatni a buddhachittát.

