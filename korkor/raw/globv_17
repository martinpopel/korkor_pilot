2012. április 6-án 76 éves korában elhunyt Fang Licsi kínai értelmiségi, aki egy egész generációnyi diákaktivistát inspirált az 1980-as évek során. Fang az elmúlt 22 évben száműzetésben élt az Egyesült Államokban.

Mintha a száműzetés nem lett volna elég, a kínai hatóságok gyorsan letiltották a haláláról szóló online híreket és a Kínai Kommunista Párt médiaszócsövei elfelejtettnek nyilvánították Fangot.

Az 1936-ban született Fang mindössze 12 évesen csatlakozott a KKP földalatti hálózatához, 1952-ben elkezdte a Pekingi Fizikai Egyetemet, majd miután befejezte, asztrofizikus professzor lett. Generációjának számos értelmiségiéhez hasonlóan véleményei miatt Fangot is üldözték a jobboldalellenes kampány idején az 1950-es években, majd ismét a Kulturális Forradalom idején.

1986-ban Fang nyíltan támogatta a demokratikus diákmozgalmakat, ami miatt kizárták a KKP-ből és a Kínai Tudományos és Technológiai Egyetem alelnöki posztjáról is eltávolították. Mindezek ellenére Fang politikailag aktív maradt és még Teng Hsziao-ping Négy Kardinális Alapelvét is kritizálta, amikor 1988-ban a külföldi médiának adott interjút, majd 1989 januárjában nyílt levélben sürgette Tenget, hogy engedje szabadon az 1978-as Pekingi Tavasz politikai foglyait.

Az 1989-as Tienanmen téri mészárlás után Fang és a felesége, Li Suhszien az Egyesült Államok pekingi nagykövetségen kért menedéket, majd vonult száműzetésbe a következő évben.

Egy tiszteletben álló tanár, aki életét a meggyőződéseinek védelmében élte le, Fang közismert arról, hogy az egyetemi diákok egy egész generációjának nyújtott inspirációt. Ugyanakkor a kínai hatóságok mégis szívesebben látnák elfeledettnek. Ahogy halálának híre elterjedt a világ kínaiul beszélő részén, a „Fang Licsi” nevet blokkolták a kínai interneten, így a netpolgárok csak a „Mr. Fang” használatával tudják kifejezni együttérzésüket és érzelmeiket. Ezzel egyidőben Hu Hszicsin, a Global Times főszerkesztője, a KKP egy másik szócsöve engedélyt kapott, hogy a Weibo oldalon használja Fang Licsi teljes nevét, hogy így terjessze azt, hogy Fang mára elfeledetté vált Kínában.

