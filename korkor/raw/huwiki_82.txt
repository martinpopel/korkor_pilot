Az égig érő paszuly egy jól ismert, mára már klasszikussá vált tündérmese, amely Nagy-Britanniából származik. A történet a címadó főhősről, Jackről szól, aki édesanyjával és tehenükkel együtt él egy farmon.

Egyszer Jack elvitte a tehenet egy vásárra, hogy eladja. Sikerült eladnia az állatot egy embernek, aki cserébe babokat adott a fiúnak. Otthon az anyja nem örült a vásárnak, és mérgében aludni küldte Jacket. Kiderült, hogy ez a bab nem akármilyen bab, mert varázsereje van: az éjszaka során hatalmasra nőtt, egészen az égboltig. Kiderült, hogy az óriás paszuly tetején egy kastély van, ahol egy asszony és a férje, maga a hétfejű sárkány, lakozik. Az asszony befogadja Jacket. A sárkány nem is sejtette, hogy idegen van a házukban. Később kiszaglászta, úgyhogy a fiúnak menekülnie kellett. Le is mászott a paszulyról, és egészen a házukig futott, ahol az anyja már várt rá. Otthon átadott egy aranytojást tojó tyúkot az édesanyjának, amit a kastélyból szerzett. Így Jack és az édesanyja meggazdagodott. 

A mese klasszikus történetnek számít, és a világ egyik leghíresebb történeteként tartják számon. Többször feldolgozták már filmként. Egy videojáték formájában is megjelent már a történet, valamint tévésorozatok és filmek is utaltak rá különféle módokon. A főszereplő, Jack pedig az angol folklór egyik híres figurájává vált.

