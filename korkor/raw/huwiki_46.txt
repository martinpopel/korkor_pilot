A hasis a kender gyantájából készült, a marihuánánál potensebb pszichedelikum. A hasist jellemzően dohánnyal keverve, cigarettában vagy pipában fogyasztják. Kevésbé jellemző, de a légutak számára kíméletesebb módszer a párologtatás vaporizátorral. Ezen felül a hasis zsiradékban vagy alkoholban oldva az emésztőrendszeren keresztül is bevihető a szervezetbe.

A női kendernövény mirigyei (trichoma) és az azok által termelt gyanta tartalmazza a legtöbb pszichoaktív hatóanyagot. Ezeket a növénytől elválasztva, majd összepréselve kapható a hasisnak nevezett készítmény.

Az elválasztás egy sűrű szövésű szita segítségével is történhet, egyszerű rostálással. A hasis minősége részben attól függ, hogy milyen sűrű a szita szövése, és hogy milyen méretű a kender gyantamirigye, ugyanis ez fajtánként eltérhet. Az ilyen célra használt szita általában 25-220 mikronos lyukakkal rendelkezik, ezek minél nagyobbak, annál több növényi törmelék kerülhet a végtermékbe, ami miatt rosszabb minőségű, gyengébb, zöldebb lesz.

A hasist sivatagos körülmények között termelik. A fő hasistermelő országok Afganisztán, Pakisztán, Nepál, Marokkó, Egyiptom és India.

Marokkóban a Rif-hegység a hasistermelés központja.

