Több mint háromszáz e-mailt szivárogtattak ki a szerb befektetési és export promóciós ügynökség, a SIEPA rendszeréből a szerb média több szereplőjének, köztük a Balkanist online magazinnak is. Az e-mailek az ügynökség pénzalapját érintő korrupció, nepotizmus és hűtlen kezelés gyanúját vetik fel, valamint a kormányzati ügynökség vezető tisztviselői és alkalmazottai által elkövetett szabálytalanságokra utalnak. Božidar Laganin, a SIEPA igazgatója felhívta a figyelmet arra, hogy az e-mailekhez illegálisan jutottak hozzá a szivárogtatók, és manipulálhatták a tartalmukat. Figyelmeztetett, hogy a SIEPA szervereit feltörték, így bárki, aki publikálja vagy terjeszti az e-maileket, számítson az ezzel járó jogi következményekre. Laganin nem sokkal nyilatkozata után beadta hivatalos lemondását igazgatói tisztségéről.

A Balkanist magazin úgy döntött, közzéteszi az e-mailek egy részének elemzését , egyes levelekről screenshotokat is megjelentettek. Srećko Šekeljić, a cikk szerzője, egyben a Balkanist társalapítója a következőképp magyarázta döntést.

November 11-én hétfőn a szerb befektetési és export promóciós ügynökség  magas beosztású tisztviselőinek több mint háromszáz e-mailjét továbbították a Balkanist címére. Ha valódinak bizonyulnak, akkor elmondható, hogy korrupció jelenlétére és az ügynökség felelőtlen menedzsmentjére utaló bizonyítékot tartalmaznak.

A korrupcióellenes ügynökség megerősítette, hogy az e-mailben kapott levelezés tartalma alapján van okunk arra gyanakodni, hogy bűncselekményt követtek el, amit törvényben előírt kötelezettségünk kivizsgálni. A Balkanist megkérdezte a korrupcióellenes ügynökséget, mit fog kezdeni a SIEPA-tól kiszivárgott információkkal, amire azt a választ kaptuk, hogy a beérkezett anyagot továbbították a belgrádi fellebviteli bíróság államügyészi hivatalának további kivizsgálásra.

