A Kiskegyed elsősorban nőknek szánt hetilap.
Az első lapszám 1992. április 7-én jelent meg. A magazin kiadója az Axel Springer-Budapest Kiadói Kft. a Magyarországon 1989 óta jelen lévő német Axel Springer cég magyarországi leányvállalata.

Az első főszerkesztője Miskolczi Miklós író volt. Az első heti 30 ezres példányszám a következő hetekben ugrásszerűen megnőtt. A lap történetében a legnagyobb példányszám az 560 ezer darab volt. Ma kétszázezres példányszámot terjeszt, ez 1 millió olvasót vonz hetente. 2002 óta a magazin főszerkesztője Bokor Klára.

A Kiskegyed célcsoportja igen széles, 18-80 éves korig terjed. Kezdetben klasszikus női hetilap volt, de a fellépő igények és a konkurencia miatt manapság a bulvár nagyobb szerephez jut. A kezdeti sikerek miatt néhány évig nem kellett megújítani profilját. Az első nagy arculatváltásra 1998-ban került sor. Azóta csak kisebb mértékben változtatták meg a tartalmát.
A címlapra nagy hangsúlyt fektetnek az impulzus vásárlók miatt, akik az összes eladott példányszám 10-20%-át teszik ki. Szerepük nagyon fontos a piaci versenyben, ennek oka a kevés előfizető (kb. 40 ezer).

Húsz állandó munkatárs és jelentős számú külsős újságíró dolgozik a lapban. Őket egészíti ki a jelentős számban lévő külsős újságíró. A főszerkesztőnő mellett a kulcspozíciókat férfiak foglalják el.

A kiadó Kiskegyed névvel lapcsaládot alapított, amelynek tagjai Kiskegyed Konyhája, Kiskegyed Otthona, Kiskegyed Rejtvény.

