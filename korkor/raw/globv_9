A Public Profit névre keresztelt projekt az átláthatóság jegyében nyilvánosságra hozza a köztisztviselők és államtitkárok fizetését. A publikus adatokat az orosz törvényeket tiszteletben tartva gyűjtötték össze egy weboldalon.

A köztisztviselők fizetése mellett más érdekes statisztikákat is lehet találni az oldalon; beszámolókat az egyes kormányzati részlegek költéseiről és arról, mely köztisztviselőknek van a legnagyobb ingatlanvagyona.

Az adatok néhol kifejezetten izgalmasak.

Vegyük például Alekszander V. Gildermant, ő a regionális fenntarthatóságért felelős kormányrészleg helyettese, aki egy 4433 négyzetméteres telek és az ott épült ház tulajdonosa.

De eltörpül az ingatlanvagyonok királya, Igor I. Szuvalov mellett, akinek az éves jövedelme több mint 14 652 000 rubel, mely összeg csupán négy százalékát teszi ki családja éves jövedelmének.

A házastársak közötti jövedelemkülönbség egy másik figyelemre méltó jelenség. Igor Szuvalov felesége férje jövedelmének közel huszonötszörösét keresi, míg Szuhenko asszony hatvanszor többet keres, mint a férje, habár az ő bevételeik jóval szerényebbek.

Az orosz köztisztviselők közül Jurij Trutnev keresi messze a legtöbbet. Rekordnagyságú éves bevétele 114 millió rubel (kb. 816 milló forint), amely sajnálatos módon jelentősen csökkent a 2010-es évben. Reméljük, hamarosan újra jóra fordulnak a dolgai, mindenesetre felesége és négy gyermeke vagyonnyilatkozataiból kiindulva a családnak nem kell anyagi nehézségek miatt aggódnia még akkor sem, ha nem mostanában találnak maguknak munkát.

Ettől függetlenül mindannyian csak örülhetünk ezeknek az embereknek.
