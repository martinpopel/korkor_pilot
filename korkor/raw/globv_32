Egyiptomban súlyos problémát jelent a szexuális zaklatás, mely ellen mind több egyiptomi polgár szólal fel. Július 4-én fiatal egyiptomi férfiak és nők szerveztek egy köztéri tiltakozást Kairo Naszr városrészében, hogy megfogalmazzák üzeneteiket a szexuális zaklatás ellen.

A forradalom óta az egyiptomiak online és offline is kiálltak a szexuális zaklatás és a nőkkel szembeni, nemi alapú erőszak ellen. Júniusban egy menetet, mely a szexuális zaklatás ellen tiltakozott, megtámadtak. A zaklatás és erőszak ellen harcoló kezdeményezések azonban folytatódnak.

A július 4-én megtartott tiltakozás célja is a zaklatás elleni állásfoglalás demonstrálása volt, illetve, hogy biztonságos utcákat követeljenek mindenki, így a nők számára is.

