A panaszkontrolling-tevékenység lényege a panaszkezelési folyamatok, döntések és a panaszkommunikáció mennyiségi és minőségi ellenőrzése, az adatok és események monitorozása.

Ahhoz, hogy legyen mit kontrollálni, először is panaszfeltáró stratégiát kell követnie a cégnek, amelynek egyenes következménye, hogy az ügyfél-elégedetlenség minden megnyilvánulását panasznak tekintik, és rögzítik, majd feldolgozzák, kategorizálják téma, súlyosság és sürgősség szerint. Szegmentált ügyfélkörrel (minimum öt szegmenssel) dolgoznak, és az ügyféltörténetet nyilvántartják. Ezek után a következő panaszkontrolling adatokat gyűjtik, dolgozzák fel, és ezekből készítenek riportokat a vezetés számára:
Jelzi a veszélyt, a magas ügyfélszegmensekben jelentkező veszélyes tendenciák korai észlelését teszi lehetővé és mentő, megelőző intézkedések megtételére figyelmeztet.

A veszteségek számbavétele tényleges értékükön segít a tisztánlátásban, helyzetünk pontos ismerete segít sok fontos döntés előkészítésében.
A panaszkezelés szempontjából ez azért fontos adat, mert az ügyfélmegtartásra gazdaságossági szempontból általában nem érdemes többet fordítani, mint amennyibe egy hasonlóan jövedelmező Ügyfél megszerzése kerül.

A panaszkezelés, a kompenzáció pénzbe kerül, fontos, hogy szegmensenként legyenek tisztába vele, mennyibe.
Mivel ez egy különösen érzékeny terület, az ügyfélmegtartás összes költségeiből külön is érdemes kimutatni.
Nem általában a panaszok száma az érdekes, hanem azok tartalma. Mire, hányan panaszkodtak jogosan és megalapozatlanul. Mely területen, milyen változásokat érzékelünk, és ezeknek vajon mi lehet az oka.
A panaszok nem egyenlő súlyúak. Ismernünk kell a súlyos és sürgős panaszok számát, arányát, változását, hogy lássuk, milyen tendenciák mutatkoznak.
A sok Ügyfelet egy időben érintő panaszok, különösen veszélyesek, kiváltják a média érdeklődését. Ezek alakulását is nyomon kell követni, hogy felkészülhessünk a kríziskommunikációra, és a megelőzésre, ha pedig megtörtént, képesek legyünk a hiba kijavítására koncentrálni.

Adatokkal alátámasztva kell azonosítanunk, hogy mely területeken kell sürgős és esetleg költséges intézkedéseket tenni. A hibaismétlést lehetőleg meg kell előzni.

Fel kell tárnunk, mi az oka a legtöbb félreértésnek, amely cégünk és Ügyfelei között keletkezik, és megelőző intézkedéseket kell tenni ezek elkerülése érdekében.

Érdemes az Ügyfelek és a munkavállalók köréből ötleteket gyűjteni a megelőzésre. Nem törvényszerű, hogy annak legyenek a legjobb ötletei egy hiba kijavítására, megelőzésére, aki azt elkövette, vagy akinek ez a munkaköri kötelessége.

A veszteségek okainak ismerete lehetővé teszi az ismételt veszteségek megelőzését. Ehhez természetesen arra van szükség, hogy megkérdezzük az elvesztett Ügyfeleket, vajon mivel voltak elégedetlenek (Exit-interjú).
Az Ügyfeleknek rengeteg ötletük van, melyek többsége nyilvánvalóan nem használható, de ez még nem ok arra, hogy valamennyit kidobjuk.
Rengeteg jó ötlet származhat az Ügyfelektől, ha odafigyelünk rá, és kellőképpen nyitottak vagyunk.
Az elvesztett Ügyfelek visszaszerezhetők, de ennek is vannak költségei. Azonban a visszaszerzett Ügyfelek – miután látták, hogy máshol sincs kolbászból a kerítés – lojálisabbak lesznek hozzánk.
Természetesen a panaszokból kinyerhető információk többsége más módon is beszerezhető, piackutatás, ügyfélelégedettség-mérés, próbavásárlás, fókuszcsoportok alakítása, külső szakértők bevonása stb., azonban ezek lényegesen drágább és kevésbé pontos módszerek.

