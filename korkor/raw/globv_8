Egyetlen sportsztár sem váltott ki olyan heves vitákat Kínában, mint a gátfutó Liu Xiang. A 110 méteres gátfutás korábbi világcsúcstartója és 2004-es olimpiai bajnoka úgy esett ki a londoni olimpiáról, hogy a versenyen egyetlen gátat sem ugrott át.

Mint az első kínai olimpiai bajnok atléta, a 2004-es athéni olimpia után Liu azonnal nemzeti hős és számos reklám ismert arca lett. Egy olyan versenyszámban tudta végre hallatni a hangját Kína, amelyet hagyományosan észak-amerikai és európai sprinterek uralnak.

A 2004-es szenzáció után azonban Liu nem tett eleget a kínai elvárásnak és nem nyert ismét olimpiai aranyérmet az atlétikapályán. A 2008-as pekingi olimpián az előfutam előtt Achilles-ín sérülése miatt lépett vissza, egymilliárd kínai rajongónak okozva ezzel csalódást.

A 2012-es londoni olimpia sokak szerint a jóvátétel lehetősége lett volna számára, de augusztus 7-én egy ugyanolyan Achilles-sérülés miatt kiesett az előfutam során.

Ahelyett, hogy azonnal távozott volna, mint ahogy négy évvel ezelőtt tette, Liu egy lábon végigugrált a pálya mellett és megcsókolta olimpiai karrierjének lehet, hogy utolsó korlátját, mielőtt tolókocsiba segítették.

Az eset azonnal heves vitákat váltott ki a Sina Weibón, a meghatározó kínai közösségi portálon. Néhányan azt valószínűsítik, hogy Liu színészkedett, ezzel pedig arra a jelentre utalnak, amikor Liu visszament megcsókolni az utolsó gátat.

